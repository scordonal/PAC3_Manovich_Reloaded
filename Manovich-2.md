
**

## PEC3 visionant el futur amb les ulleres de Manovich: redescobrint la hibridació

**

Autor: Sergio Cordon Almendro

Data: 16 de maig de 2025

## Plantejament
Amb aquest article s'analitza dues plataformes digitals Labster i Microsoft Mesh com a exemples d'hibridació seguint el marc teòric de Lev Manovich. A través de l'estudi de les característiques tècniques i funcionals de cada plataforma, es demostra com aquestes eines incorporen modularitat, remediació, transcodificació i interactivitat, elements centrals de la cultura digital tal com la conceptualitza Manovich. 

## Redescobrint la hibridació: Labster Laboratori virtual

Labster és una plataforma educativa que simula situacions de laboratori en entorns virtuals 3D. Pensada per l'aprenentatge de disciplines STEM (Science, technology, engineering, and mathematics) permetent a estudiants a realitzar experiments en un entorn digital gamificat. 

Labster reprodueix l'espai del laboratori com un entorn interactiu, on cada instrument, mostra del laboratori o acció està codificada digitalment, és una estructura que respon a accions de l'usuari en temps real. Aquesta capacitat de resposta és possible per la softwarització del sistema, que integra motors de simulació, sistemes d'interacció i lògiques de feedback gamificat (Labster, 2024).

A més, Labster incorpora una narrativa per a cada experiment, amb personatges, missions i objectius, converteixen l'activitat en un videojoc. Aquesta integració narrativa transforma l'experiència clàssica i real del laboratori en una estructura interdisciplinària on passa l'acció, la visualització interactiva i avaluació automàtica, fins i tot. 

Finalment, Labster és un cas multiplataforma i integrat, pot funcionar a navegadors web, entorns com Moodle o Canvas, i alguns mòduls també experimentar-se en VR. 

## Redescobrint la hibridació: Microsoft Mesh - entorns col·laboratius en realitat mixta

Microsoft Mesh és una plataforma que permet la col·laboració remota a través d'entorns virtuals 3D, amb interfícies, espais interactius, amb avatars tot personalitzable. És una eina pensada per a empreses, equips de treball i institucions per oferir uns espais d'immersió, de formació, de col·laboració. Des de la mirada de Manovich, Mesh és un cas d'hibridació que es mou entre l'oficina, el videojoc, la videotrucada i documents interactius o col·laboratius. 

Mesh reprodueix l'espai social o real del treball com un entorn digital, amb capacitats d'interacció en primera persona. El lloc de trobada esdevé una escenificació digital, dinàmica i cocreada (Microsoft, 2025). Manovich parla que l'espai ja no és una escenografia fixa, sinó una instància generada per interfície. 

En aquest cas, la modularitat de l'aplicació és un dels trets més destacats. Es poden crear els entorns amb Unity, integrar eines web (com Whiteboard, Power BI...), i adaptar-los a diferents necessitats: formacions, esdeveniments, etc. Mesh permet que la comunicació es reorganitzi de manera espacial, interactiva i personalitzada (Manovich, 2013).

També és un cas de transcodificació: la veu, la mirada, la interacció corporal i fins i tot les emocions es representen en aquest espai mitjançant avatars. Aquests incorporen animacions, sincronització labial, postura corporal i navegació lliure per l'espai. Això converteix l'experiència humana en un conjunt de dades renderitzades en temps real, totalment relacionada amb la visió de Manovich sobre la codificació. 

Finalment, Mesh és també una forma de narrativa cultural nova: no és una història lineal, sinó una escenificació digital on es trasmet l'activitat humana, és representada i augmentada. El treball col·laboratiu deixa de ser un simple intercanvi d'informació per esdevenir una experiència espacial, multi medi, una nova "unitat cultural" com diria Manovich (2013).

## Conclusions
Ambdues plataformes evidencien com el programari no només permet noves formes d'interacció, sinó que genera noves formes d'aprenentatge, de representació cultural i de col·laboració. Labster i Mesh exemplifiquen el que Lev Manovich entén per cultura softwaritzada.

## Referències i bibliografia

 - Manovich, Lev (2001). *The Language if New Media.* MIT Press
 - Manovich, Lev (2013). *El software toma el mando*. Barcelona: Editorial UOC.
 - Labster (2024) *Virtual Labs for Science Education.* https://www.labster.com
 - Microsoft (2025) *Mesh for Teams - Immersive Spaces & Collaboration.* https://learn.microsoft.com/es-es/mesh/overview
 - Science, technology, engineering, and mathematics, Wikipedia: la enciclopedia libre. [Consulta: 16 maig 2025] Disponible a: https://en.wikipedia.org/wiki/Science,_technology,_engineering,_and_mathematics

